---
title: "เพราะอะไร Ice Bucket Challenge จึงเป็นมากกว่าแคมเปญสาดน้ำเย็นเฉียบ"
date: 2014-08-20
# weight: 1
# aliases: ["/first"]
draft: false
hidemeta: false
UseHugoToc: true
showToc: true
TocOpen: false
cover:
    image: "/img/ice-bucket-challenge.webp" # image path/url
    alt: "google certified educator" # alt text
    # caption: "<text>" # display caption under cover
    relative: false # when using page bundles set this to true
    hidden: true # only hide on current single page
---
{{< figure align=center src="/img/ice-bucket-challenge.webp" >}}

ตัวอย่างของแคมเปญที่ประสบความสำเร็จอย่างสูงในช่วงนี้ คงหนีไม่พ้น [ALS ice bucket challenge](https://knowyourmeme.com/memes/ice-bucket-challenge)

…แค่สาดน้ำเย็นเนี่ยนะ? นั่นคือสิ่งที่เราคิด ตอนที่ได้ยินเรื่องราวครั้งแรก

แต่เชื่อไหมคะว่า เจ้าองค์กรการกุศล ALS Association นี้ สามารถรวบรวมเงินบริจาคได้ถึง 5.7 ล้านเหรียญภายใน 2 สัปดาห์!! แคมเปญตัวนี้สามารถรวบรวมเงินบริจาคได้มหาศาล และยังกระตุ้นให้สังคมตระหนักถึงโรค ALS  นับว่าเป็นความสำเร็จที่น่าศึกษา

สิ่งที่คนที่เล่น challenge นี้ทำกันคือ การเตรียมถังใส่น้ำเย็นยะเยือกปานน้ำแข็ง แล้วเทน้ำราดลงหัวตัวเอง! พร้อมกับถ่ายวีดีโอไว้ซะ จากนั้นภารกิจก็คือพวกเขาจะต้องท้าทาย ชักชวนเพื่อน ให้ทำตามให้ได้อย่างน้อย 3 คน ภายใน 24 ชม. ซึ่งหากทำไม่สำเร็จ จะต้องช่วยบริจาคเงินให้แก่องค์กรการกุศลที่เกี่ยวข้องกับการรักษาผู้ป่วยโรค ALS

## แคมเปญนี้ดึงดูดความสนใจของคนได้อย่างไร?
### 1. มันไม่ยาก และใช้ความบ้าไม่มากไม่น้อยเกินไป

เกมนี้เล่นได้ง่ายมาก ของที่ต้องใช้มีแค่ ถังน้ำ น้ำเย็นมากๆ อุปกรณ์ถ่ายวีดีโอ
สิ่งที่ต้องทำมีแค่เตรียมของเหล่านั้น ราดน้ำใส่หัวตัวเอง แล้วโพสต์วีดีโอ  ซึ่งใช้เวลาไม่มาก ทรมานไม่มากไม่น้อยเกินไป

จะเห็นได้ว่า ความเรียบง่าย เป็นคีย์เวิร์ดของเกมนี้

### 2. มันสร้างเอกลักษณ์ที่แตกต่าง
มันไม่ใช่แค่การแชร์คลิปคลิปเดียวซ้ำๆไปมา แต่วีดีโอในแคมเปญนี้ล้วนแตกต่างกัน ต่างคนก็ต่างสร้าง

ผู้ท้าทายสามารถใส่ไอเดียลูกเล่นของตัวเองลงไปได้ เพื่อให้วีดีโอของเขาดูแตกต่าง น่าสนใจ น่าสนุก

สิ่งเดียวถือเหมือนกันคือกติกา และ hashtag #icebucketchallenge

### 3. ความรู้สึกดีๆที่ส่งต่อกัน

การเห็นเพื่อนตัวเองแสดงอาการหนาวสะท้านซี้ดซ้าดทรมาน นับว่าเป็นความตลกดีมิใช่น้อย คล้ายๆกับการชมวีดีโอขำๆใน America’s Funniest Home Videos ในขณะเดียวกัน การที่ผู้ท้าทายก็ได้มอบความบันเทิงให้แก่ผู้อื่น ก็นับเป็นความสุขอย่างหนึ่งเหมือนกัน

ช่วงเวลาที่คุณได้เผชิญกับความหนาวสุดๆ พอร่างกายคุณเริ่มอบอุ่นขึ้น คุณก็จะรู้สึกเหมือนได้เป็นคนใหม่ ร่างกายคุณจะอบอุ่นขึ้น หัวใจคุณก็จะอบอุ่นขึ้นจากความสุขที่ได้แชร์สิ่งดีๆที่เกี่ยวกับการกุศล ฟังดูไม่เลวเลยใช่ไหมคะ

ที่น่าสนใจอีกเรื่องก็คือ แท้จริงแล้ว ผู้เริ่มต้นแคมเปญนี้ ไม่ใช่เจ้าตัวองค์กรการกุศลอย่าง ALS Association แต่กลับเป็นอดีตนักฟุตบอลนาม Peter Frates ซึ่งเป็นผู้ป่วยโรค ALS

บางทีการที่แคมเปญได้รับความนิยม อาจเป็นเพราะมันเป็นเกมที่ให้คนได้เล่นด้วยกันเอง ไม่ใช่เกมระหว่างคนกับองค์กร

### 4. Fun and Free

จริงอยู่ที่ว่าแคมเปญมีเรื่องของการบริจาคเงิน แต่นั่นก็เป็นเรื่องของจิตศรัทธา ไม่ใช่การบังคับ ไม่มีการบังคับต้องจ่ายอะไรอย่างอื่น หรือต้องให้ข้อมูลส่วนตัวอะไรทั้งนั้น คุณแค่เลือกเอา ระหว่างร่วมเล่นเกมเทน้ำราดหัว ไม่ก็ช่วยบริจาคเงินไปเลย

คุณอาจคิดว่าคนคงไม่ยอมควักเงินกันง่ายๆหรอก แต่ในความเป็นจริงแล้ว มีคนหลายประเภทที่จะยอมร่วมบริจาค เช่น คนที่บริจาคเพราะเข้าร่วม challenge คนที่บริจาคเพราะอยากตามกระแสเฉยๆ รวมถึงคนที่มีจิตกุศลอยู่แล้ว ที่เกิดตระหนักถึงโรคนี้

## ทริคสุดท้าย

จุดประสงค์ของบทความนี้ ไม่ใช่การบอกให้คุณเลียนแบบของเขา จริงๆแล้วคุณไม่ควรก็อปปี้หรือเลียนแบบแคมเปญที่เขาดังอยู่ก่อนแล้ว  เพียงแต่ให้เรียนรู้ที่มาที่ไปของมัน และเก็บไว้ประยุกต์กับไอเดียของคุณเองในอนาคต

#icebucketchallenge นั้นมีความสนุก และมีสาระแฝงอยู่ เป็น win-win situation ที่คนเล่นก็สนุก คนบริจาคก็รู้สึกอิ่มบุญ ผู้ป่วยก็ได้รับประโยชน์

นับเป็นอีกกรณีศึกษานึงที่น่าสนใจของการทำ campaign marketing