---
title: "บ๊ายบาย โปรแกรม Paint เมื่อ Microsoft ประกาศจะไม่พัฒนาเธอต่อ"
date: 2017-07-25
# weight: 1
# aliases: ["/first"]
draft: false
hidemeta: false
UseHugoToc: true
showToc: true
TocOpen: false
cover:
    image: "/img/paint-artwork.webp" # image path/url
    alt: "" # alt text
    # caption: "<text>" # display caption under cover
    relative: false # when using page bundles set this to true
    hidden: true # only hide on current single page
---

อ่านข่าว เขียนข่าว ด้านเทคโนโลยี มาหลายชิ้น เห็นการเกิด การดับ ของหลายสรรพสิ่ง

แต่ข่าวสั้นๆ อย่างที่ The Guardian เอย BBC เอย เพิ่งรายงานว่า Microsoft ส่งสัญญาณ จะหยุดการทำโปรแกรม Paint นี่มันกลับสะกิดใจเราเบาๆ

เราคิดว่า Paint เป็นโปรแกรมคอมพิวเตอร์โปรแกรมแรกที่เราใช้เลยแหละ

ตั้งแต่เด็ก มีอยู่สองสิ่งที่เราชอบที่สุดในชีวิต สิ่งแรกคือ การวาดภาพ
และสิ่งที่สองคือ การได้ลองเล่นโปรแกรมคอมพิวเตอร์

และทั้งสองอย่างนั้นมันรวมอยู่ในโปรแกรมนี้โปรแกรมเดียว

ใช้มันตั้งแต่เป็นเด็กน้อย Interface มันยังหน้าตาประมาณนี้

จนโตขนาดขึ้นมหาวิทยาลัยแล้ว ก็ยังอุตส่าห์ใช้มันอยู่!

ในวันที่เราหัดเขียนไดอารี่ใหม่ๆ ถ้าไม่ได้ Paint เราคงไม่ได้สนุกกับการคิด เล่น และสร้างสรรค์มากขนาดนี้…

ไดอารี่ที่จดไว้สมัยเรียนมหาลัย เรื่องราวของสาวที่อินกับการเต้นแอโรบิกมากๆ คนนึง และแสนจะเจ็บใจเมื่อเธอต้องเป็นคนในฟากด้านขวา

{{< figure align=center src="/img/paint-artwork.webp" >}}

ไดอารี่ที่จดไว้สมัยเรียนปี 1 บ่นอะไรก็ไม่รู้ตอนนั้น แต่ภาพความเซ่อซ่าของการใส่ชุดเล่นโยคะแบบแม่บ้าน โผล่พรวดกลางวงเลคเชอร์นี่มันสุดจริงๆ

ขอบคุณโปรแกรม Paint ที่มอบความสุขให้กับเราตลอดเวลาที่ผ่านมาตอนนี้เราก็โตยันทำงาน

แม้ปัจจุบันจะไม่ได้แตะมันมานานซะแล้วจริงๆ

เด็กรุ่นใหม่เอง ก็มีโปรแกรมดีๆ เกิดใหม่เยอะ หน้าจอ Tablet ก็ดูจะเป็นกระดานที่สนุกกว่า

น้องๆ รุ่นใหม่คงไม่เคยมีประสบการณ์ต้องใช้เม้าส์ในการวาดรูปกันสินะ 55

แม้ Paint รุ่นเก่าในวัย 32 ปี จะไม่ได้รับการพัฒนาต่อ

แต่จริงๆ แล้ว Microsoft เองก็กำลังปั้น Product ตัวใหม่คือ Paint 3D

พวกเราเองที่เป็นคนใช้งานคอมพิวเตอร์ก็เหมือนกัน บางครั้งก็เจอสถานการณ์ที่ความเชี่ยวชาญเก่าๆ นำมาใช้ไม่ได้แล้วในยุคนี้

อย่าได้คิดหยุดที่จะพัฒนากันต่อไปเรื่อยๆ นะคะ :)